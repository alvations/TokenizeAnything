Hedhyw, yma Kernow ow pesya mentena hy gonisogeth, ertach ha yeth dyblans, hag yma lies bagas ha meur a Gernowyon ow cul caskergh rag ajon a Gernow avel kenedhel ha'n Gernowyon avel pobel.
Avel yeth ranndiryel a Bow Kernow, yma Kernowek dhe les dh'unn gre sodhogel, hag yma Konsel Kernow (gwelewgh Politegieth Kernow) ow ri arhans rag hwarvedhyansow y'n yeth dasserhyes.
Kowethas an Yeth Kernewek yw kowethyans rag avonsya an Dasserghyans Kernewek, yn arbennik an rannyeth Kernewek Kemmyn. Skorenn eseleth werin rag Kesva an Taves Kernewek yw ev.
Yma Kernowek ow kevrenna 80% a'y erva selvenek gans Bretonek, 75% gans Kembrek, ha 35% gans an yethow Godhelek, Iwerdhonek ha Gwydhelek an Alban. Yma Kembrek ow kevrenna 70% a'y erva selvenek gans Bretonek.
Kernowek po Kernewek yw yeth keltek Kernow. Bretonek yw y gar nessa, hag yma an dhiw yeth na, gans Kembrek, ow kul an bagas Brythonek a'n kordh keltek.
Synsys yu bos an hanow Sawsnek 'Truro' deryvys dyworth an Kernewek rak 'Try Berow' po 'Tryverow'. An arweth 'Try Berow' yu arweth Keltek pur goth ha nerthek.
An Bennseythun Gernewek yw hwarvos may ma Kernewegoryon a bub nivell ow kodriga warbarth ha kewsel an yeth. Herwydh usadow, synsys Paskweyth yw. Yn-mysk an hwarvos erell yma kerdhow kevarwoedhys, kuntellesow Yeth an Werin (chons rag kesklappya yn Kernewek, synsys yn diwotti yw herwydh usadow) ha Dydhyow Lowender. An Kowethas a re gwasonieth derivadow digost war studhow a istori, studhyansow, henwyn tus ha tylleryow yn Kernewek, treylyans ha devnydh a Gernewek yn negysyow hag argemmynnieth.
An Senedh yw an korf ughella ow kul reythyow y'n ruwvaneth. Ledyer an Senedh, David Cameron (Parti Gwithadorek), yw Pennmenyster. An Vyhternes Elisabeth II yw sovran an wlaskor.
An wlascor geltek anserhek a Gernow a wrug omdhisqwedhes woja perhenegy Dumnonia gans an Sowson yn 8ves cansvledhen. A-dro dhe'n 11ves cansvledhen, Kernow a veu sugnys yn Curun Pow Sows, kensa avel yurleth, ena avel dugeth. An 16ves cansvledhen a welas sordyansow warbydn rewl Pow Sows, ha peryl rag an yeth kenedhlek, Kernowek. Warbydn an 18ves cansvledhen, Kernow o gyllys ewngemyskys gen Pow Sows, ha namna verwis an yeth.
An Kowethas a dhyllo an lyver-termyn An Gannas pub mis. Dyllo yw rann dhe les an ober gwrys gans an Kowethas, yn arbennik lyvrow, dydhlyvrow, hwedhlow ha daffar dyski. Lyvrow gans snodow ha plasennow arghansek yw dyllys keffrys rag gweres dhe’n studhyoryon. An Kowethas a wra kwethow-te, hanafow, arwoedhygyow karr, pluvennow, kartennow, krysyow-T ha taklow erell dhe wertha. Dres an vlydhen an Kowethas a rester nebes dydhyow an taves, skoedhys yn fenowgh gans ilow kernewek ha donsya. Chons yw rag Kernewegoryon dhe gesvetya yn hwarvos gans Kernewek kewsys yn unnik.
Kernowek yw pupprys skrifys y'n lytherennek romanek, mes war-lergh manerow pals. Yn Kernowek hengovek, oberow liennek o skrifys yn peswar system dre vras: huni an Vocabularium Cornicum (Kernowek Koth); huni a Gernowek Kres (warbarth gans vershyon arbennek Radulphus Ton); huni a Kernowek diwedhes a-dro dhe Bensans (Tonkin, Borlase, an teylu Boson h.e.); ha huni a Edward Lhuyd.
Chi brav a-dhia an Oesow Kres yw Koesheyl (Cotehele yn sowsnek) yn kyrghynn Essa yn Howldrehevel Kernow. Yma dhodho lowarth teg ha pervedh preservys yn ta. Ynter an blydhynyow 1485 ha 1627 y feu va drehevys. Plas an teylu Edgecumbe o Koesheyl dres re kansblydhynyow; y'n eur ma an Trest Kenedhlek a'n with.
An Kowethas a re gweres dhe’n klasow Kernewek a-hys Kernow ha pella. An Kowethas a with kevrennow gans meur a gowethasow gonisogethek, hag y’ga mysk kowethasow yeth hag adhyskans y’n powyow keltek erell.
Stat yn Europa hag y'n Unyans Europek yw an Ruwvaneth Unys. Yma tri a'y beswar pow yn enys Breten Veur: Alban, Kembra, ha Pow Sows; hag yma an peswara yn Enys Wordhon: henn yw Wordhon Gledh. Konna-tir yn soth-west an enys yw Kernow; y prederir nep-prys mayth yw Kernow an peswara pow a Vreten Veur.
Kernow yw kenedhel, radnvro ha dugeth y'n soth west a Vreten Veur, y'n Ruwvaneth Unys. Yma hy emlow gen an Mor Keltek dhe'n north, an Mor Bretadnek dhe'n soth, ha Dewnans, conteth Pow Sows, dhe'n est. Truru yw hy fedncita.
Truru po Tryverow (Sowsnek: Truro) yw sita yn Kernow, Breten Veur; pennsita Kernow yw hi. Avel tre balyow sten hi a wrug displegya wostalleth; hi o onan a hwegh tre Stennegow y'n dhugeth. Yma Penneglos a Eglos Pow Sows ena ynwedh; kowlwrys veu hi yn 1910. Yn 2004, yth esa 21 000 a drigoryon y'n dre.[1] Truru yw an tyller unnik yn Kernow ha dhodho studh soedhogel avel 'sita'.
Kernow o an devedhyans chyf rag sten yn bys an Mor Kresdorel. Ena an yeth keltek o an taves unnik kewsys yn Breten Veur. Yth esa an looth "Dumnoniorum" ow triga yn Dewnans ha Kernow. Yn 43 a'n Oos Kemmyn, an Romanyon a dryghas Vreten Veur, mes ny varsons i bewnansow an Gernowyon nameur. Yn 410 OK y hasas an lyjyons an enys, ha wosa henna yth o res dhe'n Geltyon defendya aga honan erbynn omsettyansow. Ny gewsir Latin gans an werin namoy, mes yeth vrythonek an dus a Vreten Veur a worta yn few. Lies Brython a asas an enys rag Breten nowyth a-dreus an Chanel, Breten Vyhan.
Yth esa pobel ow pewa yn desedhans Kernow arnowydh a-dhia 10,000 vledhen kyns Krist. Leun a bobel o Kernow yn Oos Brons; i a wrug an niver meur a grugow, torrow ha donsow meyn y'n pow.
An Kowethas yw kowethas bodhek (niver alusen 1065527) ha'y arghans yw sevys dre nebes grontow, eseleth, gwerthow ha rohow.
Yma dew vagas a oberow lien kernowek, herwydh an prys. An kynsa yw an lien hengovek, hag an nessa yw lien an dasserhyans. Manahow gatholik ha pronteryon erel a skrifas oberow chyf a'n lien hengovek. An lien arnowydh yw askorras kenedhlogoryon hag erel a erviras gul devnydh a'n yeth. Y'n termyn ma, brassa yw korf an lien arnowydh ages an korf hengovek.
