Mu mwezi wachinayi pa dazi la chikhumi na chinkhondi mu 1961 chipani cha Malaŵi Congress (MCP) chikawina mu visankho vya Nyumba ya Malango (Legislative Council) ndipo chikaba na nkhongono mu bumba wakulamulira (Executive Council) ndipo chikayamba kunozgekera mubusu wa Nyasaland. Pa ungano wachibiri wakudumbiskana malango mu mwezi wachikhumi na chimoza (November) mu 1962 baNgerezi bakazomela kuti banthu ba ku Nyasaland babe wakujiwusa bekha chaka chikwiza chake ndipo pa dazi lakwamba la mwezi wachibiri (1 February) wa 1963 Kamuzu wakaba nduna yikulu ya Nyasaland. Mu mwezi wachinkhondi (May) malango ghaphya ghakayamba kugwira ntchito nakupa banthu ba ku Nyasaland kujiwusa bekha ndipo mu mwezi waumaliro wa 1963 pa dazi lawumaliro (31 December) Chisazga cha ma Rhodesia na Nyasaland chikamala. Mbwenu pa dazi la chinkhondi na chimoza la mwezi wa chinkhondi na chibiri (6 July) mu chaka cha 1964 Nyasaland wakapokera wanangwa wakujiwusa yekha ndipo pakati pajumpha vyaka vibiri (6 July 1966) bakaba malango gha ulongozgi wa iyo payekha-yekha (republican constitution) ndipo Kamuzu wakaba mulongozgi wake. Mu 1966 mukaba chivundungwere (cabinet crisis) mu mphala ya mlongozgi (cabinet) chifukwa banyakhe ngati bina Kanyama Chiume, Yatuta Chisiza, Henry Chipembere na banyakhe bakatemwa umo Kamuzu wakawusilanga yayi. Banyakhe bakakomekapo ndipo, banyakheso ngati Kanyama Chiume bakachimbira.
Fuko la baNgoni likafumila ku mwela kwa Africa. Banthu aba mbamoza na baZulu ba ku South Africa ndipo bakiza madela gha ku Malaŵi ku mayambiliro gha vyaka vya mu ma 1800. Ba Ngoni aba bakachimbila muwuso wa nkhaza wa fumu yabo ya maZulu, Shaka Zulu. Mukwenda kwabo bakazgolanga bazga banthu abo bakabasanganga mu nthowa ngati mbaKalanga abo bakabatola cha kumpoto kwa chalo cha Botswana na kumanjiliro gha dazi gha chalo cha Zimbabwe.
• Kupokela ndopa zakuti zili na jeremusi ili (mazuba ghano ku chipatala bakuzibekisiska chomene ndopa sono ndiko kuti nthowa iyi kuzirwa kwake kwachepa chomene).
Mu chaka cha 1883 myimiliri wa boma la baNgerezi wakasoleka kuba mi’moza pa follah balongozgi ban doh yze cae er denmedio Nyasaland ndipo mu chaka cha 1891 Malaŵi, nyengo iyo wali kuchemeka Nyasaland, wakavumbatirika na baNgelezi kuba pa muwuso wawo (British Protectorate). Mu chaka cha 1915 John Chilembwe uyo wakatoleka kuluta ku Amerika na mliska Joseph Booth wakayezga kulimbana nawo baNgerezi aba awo bakachemekanga basamunda (colonialists) kweni chivundungwere chake chikachitapo chilichose yayi, ndipo bakamkoma.
Mu chaka cha 1944 banthu ngati ba Levi Ziliro Mumba bakayamba kabungwe ako bakakachema Nyasaland African Congress na fundo yakususka ivyo baNgelezi bakachitiranga banthu ba mu Nyasaland. Mu 1953 basamunda bakati basazga vyalo vya Nyasaland, Northern Rhodesia (sono Zambia) na Southern Rhodesia (sono Zimbabwe), Federation of Rhodesia and Nyasaland, banthu bakachikana chisazga ichi, ndipo bakalutizga chomene kugalukira. Dr. Hastings Kamuzu Banda wakati wafika ku Nyasaland pa 6 July mu chaka cha 1958, wakakwezga nkhongono za chigaluka ndipo mu 1959 bakamukaka nakumtuma ku Gweru, ku Rhodesia wa ku mwera. Mu 1960 bakamfumiska ku ukayidi kuti wakabepo pa ungano wakudumbiskana malango ku London.
Mudauko wa ba Ngoni
Bena Luhanga, Mkandawire na ba mitundu yinyakhe ndibo bene chalo cha Nkhamanga. Bina Gondwe mbalendo ku Nkhamanga, bakafumira ku Tanzania.
Sono boma la Malaŵi lamuzengela Kamuzu dindi liweme ilo lijulikenge ku banthu sono-sono. Dindi ili lili pafupi na malo ghakukumbukilapo bakufwa pa nkhondo (War Memorial) ya ku Lilongwe. Mulongozgi Bingu wa Mutharika wakuyezga-yezga kuti wabe nga ndi Kamuzu pavyakuchita vinyake, kweni kuti wafikengepo pa Nkhwantha yila yayi. Nimwana chomene pa mahala kwa Kamuzu.
Wikipedia is run by the non-profit Wikimedia Foundation, which operates several other multilingual and free-content projects:
Ngwazi Dr. Hastings Kamuzu Banda wakaba mlongozgi (president) wakwamba wa chalo cha Malaŵi. Dr. Banda wakababika mu March mu chaka cha 1898 ku Mtunthama mu Boma la Kasungu. Wakati wakumana na bazungu abo bakaba batebeti ba Chiuta (missionaries) bakufuma ku Scotland ba mpingo wa Church of Scotland uwo sono ku Malaŵi wukuchemeka CCAP (Church of Central Africa Presbyterian) mu chaka cha 1905 mu mwezi wa chinkhondi na chibiri (July) Dr. Banda wakatemwa chomene masambiro ndipo wakaluta ku School ya Mtunthama ku Kasungu iyo yikaba pasi pa Khondowe Mission ya uko sono kukuchemeka Livingstonia. Chifukwa chakutemweseska masambiro, mu chaka cha 1915 mu April, Dr. Banda wakanyamuka ku Malaŵi paulendo wakuluta ku Rhodesia (sono Zimbabwe) uko wakafumako mu December 1916 kuluta ku South Africa. Wakagwirapo zintchito nakupanga masambiro ku South Africa mpaka mu July 1925 apo wakaluta ku America uko wakapanga masambiro ya ung'anga wachizungu (Doctor of Medicine)pa Meharry Medical College, ku Nashville, mu chigaba cha Tennesse ku America ,ndipo wakamalizga mu May 1937. Mu August 1937 Dr. Banda wakaluta ku chalo cha baNgerezi uko wakalutizga masambiro ghake gha uDoctor ku Liverpool mu July 1941 na London mu May 1945. Vikati vyalema kukhala na bazungu, Dr. Banda wakaluta ku Kumasi ku Ghana mu August 1953. Ndyale za ku Nyasaland zikati zasuzga, Dr. Banda wakawelera ku Nyasaland pa 6 July 1958. Pa 6 July 1964 Nyasaland wakapokera wanangwa kufuma ku England ndipo wakasintha zina la Nyasaland kuba Malaŵi. Dr. Banda wakaba nduna yakwamba (Prime Minister) wa chalo cha Malaŵi. Malaŵi wakatola wanangwa wake wose pa 6 July 1966 apo Dr. Banda wakawa mlongozgi (President) wake. Dr Banda wakaba mlongozgi wa Malaŵi mpaka mu May 1994 apo Bakili Muluzi wakasankhika kukhala mlongozgi. Mu May 2004 Muluzi wati watondeka kusintha malango gha Malaŵi (constitution) kuti wabe mlongozgi vyaka vinandi Bingu wa Mutharika wakasoleka kuba mlongozgi wachitatu wa Malaŵi. Dr. Banda wakakwezgha chalu cha Malaŵi chomene ndipo wakazenga vinthu vinandi nyengo iwo wakaba mlongozgi wa Malaŵi. Pa vinyake ivyo wakazenga, ndi ivi: school ya pachanya chomene ya Kamuzu Academy ku Mtunthama uko wakababikira iyo yikajulika pa 21 November 1981; University of Malaŵi na nyumba za Boma na vinthu vinyake vinandi. Dr. Banda wakatayika pa 25 November mu chaka cha 1997.
Imwe bayowoyi ba chiTumbuka na viyowoyero vinyakhe vya ku Malaŵi, kumafumilo ya zuba ya Zambia na ku mwela kwa Tanzania imwe namwe mungalembapo!
Mitu ya vyakulemba Vinyakhe vya mchiTumbuka:
• Kugonana, panji tidumulizge waka nakuti: kugundana na munthu wakuti wali na jeremusi la HIV kwambula kugwiliska ntchito chiskango/chakuvikilira chamtundu wuliwose icho pa chiNgelezi bakuti condom ndiyo nthowa iyo banthu banandi bakutolera ka jeremusi aka.
BaPwitikizi ndiwo bakaba bakwamba kufika ku Malaŵi muvyaka vwa mu vikhwi makhumi ghankhondi na chimoza (16th century). Kweni Bazungu bakwamba bakaba wati wiza sing’anga Dr. David Livingstone m’mphepete mwa nyanja ya Malaŵi mu chaka cha 1859. Kufuma apo, bazungu abo bakaba batebeti ba Chiuta baku Scotland bakayamba mipingo ku Malaŵi. Banthu aba chinthu chimoza icho bakatemwa chomene kukaba kumalizga malonda gha buzga ku Malaŵi. Ndipo m'chaka cha 1879 bazungu banandi, banandi ba iwo bakufuma ku Glasgow ku Scotland bakapanga bungwe la African Lakes kuti liguliskenge malonda ku batebeti ba Chiuta abo. Ndipo batebeti banyakhe, pamo na vibinda na balimi nawo bakayamba kuluta ku Malaŵi.
'Mwapokeleleka mu Wikipedia, nkhokwe ya vinjelu yaulele ya m'chiTumbuka. Pano, waliyose wangasazgapo ivyo wakumanya vyakuti tose tingasambilako kuti chiyowoyelo chithu chilute m'nthazi. Nkhokwe ya Wikipedia ya m'chiNgelezi, yikayambika mu chaka cha 2001 ndipo yiri na vyakulemba vyakujumpha million - banyithu bakulemba-tu, ise kee?!?'
Matenda aya yakumala, chomene chomene banthu ba vyaka vyakugwira ntchito kufuma vyaka makhumi yabiri kufika makhumi yankhondi (20 to 50) ndipo ngakuti ise tose tivwilane kuti tiyatonde. Matenda aya yakutikhwaska tose. Tiyeni tose tibe barwi bakulimana nayo.
Mudauko wa baTumbuka
Yambani sono kulutizga m'nthazi kumanya vinthu!
Matenda yambula kuchiliskika ya AIDS yakwambika na kanthu kamoyo kadoko chomene kakuti tingakawona na maso yithu pela kwambula wovwiri wa mashini, (masenga ya bazungu) yayi ako pa chiNgelezi bakukachema kuti vayirasi (virus), panji titi ka jeremusi, ilo zina lake mu chiTumbuka tingati ni ‘kam’pangiski ka urwali uwo wukupangiska thupi la munthu kuti litondeke kurwa na matenda’ ndipo mu chiNgelezi bakukachema ‘Human Immuno-Deficiency Syndrome, pakufupikizga, HIV. Ka jeremusi aka kakuchimbizgika panji kukomeka mu thupi la munthu yayi chifukwa nkhachenjezi chomene ndipo kakusintha-sintha mwakuti mankhwala yakutondeka kukapanizizga makola kuti yakakome.
Mu Malaŵi, baNgoni bakukhala mu maboma gha Mzimba, Mchinji, Dowa na Ntcheu/Dedza. BaNgoni abo bakuyoboya chiNgoni lero mbachoko chomene chifukwa bali kutola viyowoyelo vya banthu awo bakabasanga mumalo yose ayo bakukhala. BaNgoni ba ku Mzimba bakuyoboya chiTumbuka nanga uli mumalo ghanyakhe ngati kwaMpherembe bachali kuyoboya chiNgoni. Chomene-chomene chiwoboyelo chili kusintha chifukwa cha kunjililana kwa zinthengwa pakati pa mitundu yinandi, kusazgirapo pa upusu pakuyowoya kwa viyowoyelo vinyakhe. BaNgoni ba ku Mchinji bakuyowoya chiCheŵa na ChiSenga ndipo ba Ku Ntcheu/Dedza nawo bakuyowoya chiCheŵa.
Viwangwa vya banthu awo bakafwa kale chomene vyaka million yimoza (1 million) na viyabiro vyawo vya malibwe vili kusangikako mu Malaŵi. Ndipo m’mphepete mwa nyanja ya Malaŵi mukuwoneka kuti mukakhalanga banthu vyaka pakati pa vikhwi makhumi yankhonde na vikhwi makhumi yankhondi na chimoza (50,000 to 60,000). Ndiposo viwangwa vya pamalo ghanyakhe vikuwoneska makhaliro gha banthu ngati banthu bakumafumiro ghazuba kwa Africa. Malo ghanyakheso ghakuwoneska viwangwa ivyo vikuwoneska banthu bakukozgana na banthu bamazuba ghano na bakukhala muthondo ivyo vikulongola kuti bakakhalanga malo agho mu vyaka vya muma 1500 Yesu wandaweko.
• Kugwiliska ntchito vimeto (malezala) na masingano (njekishoni) yakuti munthu wakuti wali na ka jeremusi aka wagwiliskapo kale.
