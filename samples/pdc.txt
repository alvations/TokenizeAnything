Die Pennsilfaanisch Deitsch Schprooch /pensɪlfaːnɪʃdaɪtʃ/, ass gwehnlich yuscht Deitsch heesst unnich die Pennsilfaanisch Deitsche, awwer aa Pennsylvania German odder Pennsylvania Dutch genennt watt in Englisch, iss en Schprooch, ass gschwetzt watt bei verleicht 300,000 Leit in meh wie 20 Schteets in die USA un in Ontario (Kanadaa). S'menscht vun die Schwetzer sinn heit Amische un Fuhremennischte, wu Deitsch aa heit noch schwetze zu ihre Kinner, awwer's hot aa en latt Luthrische un Reformierte un Leit vun en Wisch annre Gmeeschafte, wu die Mudderschprooch noch gschwetzt henn, dieweil ass sie Kinner waare.
Die amisch Muufment nemmt ihre Naame vum Jakob Ammann, er waar en Swiss Mennischt, wu noch Alsace gezogge waar. Der Jakob hot geglaabt ass some Mennischde warre zu weltlich am warre. Er hot welle g'hat en schtrenge Meiding bhalde. Fer en lange Schtori katz mache, henn die Mennischde noh en Schpalt g'hat, mit die Jakob Amman Leit uff die eent Seit, unn die Hans Reist (Mennischde) Leit uff die Anner.
Pennsilfaani iss eens vun de erscht 13 Schtaate in Amerikaa. Der Keenich vun England Charles II hot Geld bezaahle misse zu'm William Penn sei Fadder. Fer die Familie Penn zerick bezaahle hot der Keenich Charles II em William Penn en grosse Gegend in der Neehr vun Nei-Schaersi gewwe. Des iss am 4 Martz im Yaahr 1681 gewest. Penn hot sei Gegend "Sylvania" gheese. Sell meent "Busch" in ladienisch. Noh hot der Keenich Charles II selli Gegend "Pennsylvania" gheese. Sell meent "em Penn sei Busch".
as zwette Schprooch: baut 50,000
2003: Schtaert vum DPAK-Neiigkeetebrief Deutsch-Pennsylvanisches Echo mit en latt Information iwwer was am aageh iss in Pennsylvanisch Deitschland.
S'waare Amische im Kanton Bann im Emmendaal unn um Lake Thun rum. Sidder 1696 sinn en latt vunne noch Markirch gezogge in die Alsace unn e bissel schpeeder aa noch die Jura Barriye in Schweiz.
In sellre Zeit henn die Deitsche all ihre unnerschiddliche Dialects gschwetzt - un deel vunne henn enanner schier gaar net verschteh kenne. So darrich die Generations henn sie die Schprooche zammegmixt - aa mit Englisch - un mer kann verleicht saage, ass die Schprooch zimmlich gleich waar ganz iwwer Pennsylvaani in die Zeit zwischich 1785 un 1815. Sidder selli Zeit kammer saage, ass die Deitsche im neie Land "Pennsylvaanisch-Deitsch" schwetze. Die Gegend, wu die Schprooch gschwetzt watt, heesse deel Leit sitter em 19. Yaahrhunnert Pennsylvania Deitschland odder aa "Pennsylvania Dutch Country".
In 1750 sinn viel Leit, wo ihre amische Identity bhalde henn welle, weggezogge vun Bann, Schweiz. Awwer s'waare noch Leit, wo Amisch waare bis attlich neechscht 1900. Noch sellem sinn die Leit, wo bis selli Zeit noch Amisch waare, Mennonites gheese warre.
Some Mennischde Organisations sinn die Christian Peacemaker Teams, die Mennonite Conciliation Service unn die Mennonite Central Committee.
Der Ulrich Zwingli, en Parre in Zurich, hot some Schieler ghatt ass geglaabt henn ass die Kaerich sette ken Kinnerdaafing duh. Some vun de Schtudente hot gmeent die Kinner sette net gedaaft warre. Sie sinn die erschde Widderdaafer warre.
Es sinn iwwer ee Millyoon Mennischde um die Welt rum. Mennischde Gmeene weltweit gehne vun arrig bleen bis weltlich. Die Schtadt mit de meescht Mennischde iss alleweil Winnipeg, Manitobaa.
S'menscht vun die Settlers warre vun en Weltdeel kumme gwest, ass Kurpfalz odder die Pfalz (Palatinate) gheesse watt. Un en "Paelzer" kann aa noch heit, am Aafang vum 21. Yaahrhunnert, zimmlich guud ausmache, was en Pennsylvaanisch-Deitscher am schwetze iss deweehe. Allzwee Schprooche sinn aa naach zehe Generations noch zimmlich gleich.
Mennischt meent Mennonite. Die Mennischde sinn en grischde Widderdaafer Benening odder Denomination. En Mennischt iss ebber ass gedaaft iss in re mennischde Gmee, odder fer some Leit, iss en Mennischt ebber ass yuscht mennischde Voreldere hot. Der mennischde Glaawe geht zerick zu 1525. Sie sinn Widderdaafer unn wehrlos unn sie waare als bleen, unn en latt vun'ne sinn noch bleen. Sie henn ihre Naame grickt vun em Menno Simonz (1496-1561).
2004: Schtaert vun die Pennsylvaanisch-Deitsche Gehle Bledder (Yellow Pages).
2006: Publication vun en neier "Pennsylvania German Reader" mit Title Mit Pennsylvaanisch-Deitsch darich's Yaahr.
Die Amische sinn Widderdaafer (Anabaptists) - sie nemme ihre Naame vum Jakob Ammann. Deel Leit meene's watt gaar ken Technology geyused unnich die Amische. Deel vunne diehn yuscht gans wennich modern Technology yuuse, awwer Annere sinn meh modern. So iss es mit die Amische. Deel Amische G'meene sin nidderer (meh conservative) as annere. Alli Gmee hot ihre eegne Addning. In deel diehn sie schwatzi Maschiene (Kaere) faahre (sowie die Beachy Amische), un in Deel Annere, faahre sie Geil unn Boggis, ohne Decher, awwer 's Menscht vunne henn Dach-Weglin. In Lengeschder Kaundi sinn die Boggis groh, die Menner weere zwee-Gaelles uff em Buckel, mit Schtroh- unn Wollhiet, unn die Familie henn letschde Naame wie "Fisher", "Beiler", "Glick" unn "Schtolsfuus". Awwer unnich die Schwatzedruwwer Amische in Ohio, sinn ihre Gleeder attlich differnt vun was mer sehne daet in Lengeschder Kaundi, Pennsilfaani. Die Leit sinn gwehnlich net "Beiler" gheese, awwer "Zook", "Yoder", "Hochschtettler", unn so weiter. Die Hiet sinn graad unn lang, die Boggis schwatz. Es mecht sei, as allzwee vun'ne Amisch sinn, die Schwatzedruwwer Amische unn die Lengeschder Amische, awwer sie sinn net gans seem. So iss's aa mit en Wisch annere Grupps, wie die Weiss-Weggli Amische unn die Beachy Amische.
Sitter Moi 2003 gebt's in Deitschland en G'sellschaft mit Name "Deutsch-Pennsylvanischer Arbeitskreis e.V." (German-Pennsylvanian Association). Die Association waar gegrindt im Schtettel Ober-Olm neegscht zu Meenz. Baut 50 Leit, wu geindresst sinn in was am aageh iss in die Deitscherei, kumme zweemol zamme im Yaahr: Fer die Glieder Versammling und fer der Event Deutsch-Pennsylvanischer Tag. Die anner Zeit schaffe sie zamme iwwer's weltweit Gewebb.
'S aeltscht Mennischte-Versammling-Haus iss 'e Hans Herr Haus in Lengeschter Kaundi.
Pennsilfaani iss en Schtaat in Amerikaa. Die Haaptschtadt iss Harrisbarrig. Die greescht Schtadt iss Filadelfi.
2006: Sitter Harebscht 2006 gebt's alle Yaahr en Deutsch-Pennsylvanischer Tag im alte Land. Sell iss en Versammling, ass Blatz nemmt an unnerschiddliche Bletz.
Die erschte Deitsche henn gsettelt in Pennsylvaani in 1683. In sellem Yaahr henn sie 's Schtettel Deitscheschteddel gegrindt neegscht an Filidelfi. Der Mann, wu die do erschte deitsche Settlers gfiehrt hot, waar der Franz Daniel Pastorius.
