O Ueligitone le laumua o Niu Sila , e tu ai le fale fono Palemia o Niu Sila , e fa'aigoa o le Beehive . O le Palemia o Niu Sila i le taimi nei o John Key .
O Savai'i o le motu pito telē lea o Sāmoa . O le isi igoa o lenei motu mai i aso anamua , o Salafai . E 43,103 ( 2006 ) le aofa'i o tagata e nonofo i Savai'i , ae e 180,741 ( 2006 ) le aofai o tagata e nonofo i totonu o Sāmoa atoa . [ 1 ] O Savai'i o le motu pito tele i Polenisia i fafo o Hawai'i ma Niusila . O le motu na foaina mai volekano .
E toatele tagata Samoa e nonofo i fafo i isi atunu'u i le lalolagi . E toatele lava e nonofo i Niusila , Amelika , Ausetalia , Hawai'i , Amelika Sāmoa , Fiti , Tonga , Ausetalia , Europa , ma isi atunuu pei o Iapani .
O Sāmoa o se atunu'u Polenīsia i le vasa o le Pasefika . E lua motu tetele , Upolu ma Savai'i . E 180,741 ( 2006 ) le aofai o tagata e nonofo i totonu o Sāmoa . [ 1 ] Sa tutoatasi Sāmoa i le tausaga 1962 . Ua manumalo Sāmoa i le tutoatasi ua lana pule anamua , Niu Sila . O Sāmoa o le Atunuu muamua i le Pasefika na ia uluai maua le tutoatasi ao i lalo ai o le vaavaaiga a Niu Sila . I aso nei , e lua ni atumotu tetele i Samoa : O Sāmoa i Sisifo lea ua faaigoa o Sāmoa , ma Sāmoa i Sasa'e lea ua faaigoa ia American Sāmoa , po'o Amerika Sāmoa .
' O le gagana Sāmoa e fa'aaogaina e le tele o isi atunu'u i le Pasefika . E pei ' o aso anamua , i motu e pei o Tuvalu , To'elau , ma Nauru sa leai ni a latou Tusi Pa'ia i a latou lava gagana . ' O le Tusi Pa'ia Sāmoa sa fa'aaogāina e nā motu lāiti mo le faiga o a latou tapua'iga ma a latou misasā .
' O le gagana Sāmoa , ' o le lona tolu lea o gagana fa'aaogāina tele i Niu Sila . E tele nisi tagata i Niu Sila latou te iloa nai ' upu fa'asamoa e pei o ' upu nei : mālō , pīsupo , povi māsima , sapasui , sole , suga , talofa , uso .
O le tausaga 1722 na iloa muamua ai motu o Samoa e papalagi , mai i le fauvaa Holani Jacob Roggeveen , soso'o ai lea ia Louis - Antoine de Bougainville i le tausaga 1768 .
' O le gagana Sāmoa ' o le gagana moni a Sāmoa ( Sāmoa i Sisifo ) , ' atoa fo'i ma Amerika Sāmoa ( Sāmoa i Sasa'e ) .
' O Savai'i ' o le motu moni o le ōlaga faigatā o Sāmoa .
O le atunu'u nei o Amerika Samoa e le tele lava se ese'esega ma le atunu'u o Samoa i sisifo . Talu ai o tagata palalagi sa fa'apea ona o mai ma fa'aleaga va a ia motu e lua o Sāmoa , fa'apenei lava o lo'o lelei mea uma . O le Gagana fa'a Sāmoa sa fa'apea ona pasi mai i a tatou tua'a i talatu'u , o le mea na e tele ai isi atunu'u e ta'i tutusa a latou gagana ma le gagana fa'asamoa . E pei la o le gagana a tagata Tuvalu , ai sea ea le mea e tutusa ai isi upu a tagata tuvalu ma tagata Sāmoa ? Ae e ese'ese lava nei nu'u ? Talu ai e leai ni tusitusiga fa'amaufailoga ai pe ta'u atu ai o tagata Tuvalu e o mai mai i Sāmoa . Ae o le latou gagana , ma talatu'u . O le mea tonu lava lena e ta'ua ai tagata pasefika , atoa ma tagata Samoa i le upu faaperetaniaina : The Navigators . Po'o tagata malaga i luga o vasa .
E ova ma le 60,000 tagata o lo aumau ma nonofo i Amerika Samoa . E 7 motu o Amerika Samoa : Tutuila , Tau , Olosega , Ofu , Aunu'u , Swains , ma Rose . Ua vaevaeina le malo o Amerika Samoa i ni itumalo ( districts ) se 3 : Itumalo i Sasa'e , Itumalo i Sisifo , ma le Itumalo o Manu'a .
' O le gagana Sāmoa e i totonu o le li'o o 'Āiga o gagana o Austronesia . ' O lenā 'āiga e aofia ai le gagana fa'atoga , fa'atokelau , fa'atuvalu , ma malagasy .
O Apia le taulaga pito tele o Sāmoa , i le motu o Upolu . E 37 , 708 ( 2006 ) tagata e nonofo i totonu o le taulaga o Apia . [ 1 ] O Apia o se nu'u laititi ua faaigoa ai le taulaga pito tele o Samoa , ae ua faapotopoto ai isi nu'u . O Apia e tu ai ofisa o le Malo ma fale pisinisi tetele o le atunuu .
Na amata le lotu Kerisiano i Samoa i le tausaga e 1830 . [ 2 ] O le tausaga lea na taunu'u ai le misionare John Williams i Sapapali'i . O le taimi fo'i lea na amata ai i Samoa le galuega a le Sosaiete a Misionare o Lonetona ( L.M.S. ) .
Niu Sila : I totonu o Niu Sila , e tusa ma le 47 % o tagata Samoa e fananau i Niu Sila e mafai ona talanoa pē fa'aaogā fo'i le gagana Samoa . ' O lona uiga , ' ua sili atu tagata fananau i Niu Sila ' ua leiloa fa'aaoga pē lē mafai fo'i ona talanoa i le gagana Samoa .
O Salelologa le taulaga pito tele i le itu sasa'e o le motu . O Salelologa fo'i e tu ai le uafu tele . E lua fo'i malae va'alele i le motu atoa , e tū le isi i Maota , e 10 minute i saute o Salelologa , ' ae ' o le isi e tū i Asau i le itu sisifo . E tele faifa'atoaga e aumai mai Savai'i . O le nu'u o Tuasivi e tu ai ofisa a le Malo .
O le taulaga tele i Amerika Samoa o Pago Pago . O lo'o iai le fale o le malo i Utulei .
E tele o tagata e nonofo i nu'u e latalata i le sami . E iai le aula ta tele o le Malo , e ta'amilo i le motu , e o'o uma i tama'i nu'u .
O tagata totino o Amerika Sāmoa o US Nationals .
O Niu Sila , na fa'aigoa e Maoli ' o Aotearoa , ' o se atunu'u e tūto'atasi i le Pasefika , e tu i saute o Samoa . E lua motu tetele , o le le Motu ' i Mātū ( North Island ) ma le Motu ' i Saute ( South Island ) . E i ai fo'i tama'i motu . O le aofai o tagata e nonofo i Niu Sila , e ova i le 4 miliona . Toatele o tagata e nonofo i le North Island , o le motu tele fo'i lea e tu ai Aukilani ma Ueligitone .
I nei taimi , o le Palemia o le Malo Tutoatasi o Sāmoa o Tuilaepa Aiono Sailele Malielegaoi . O le Tama ma Ao O Le Malo mo Sāmoa , o lea ua tulai ai le Afioga ia Tuiatua Tupua Tamasese Efi ina ua tu'umalo le Susuga i le Malietoa Tanumafili II i le Aso Faraire , 11 o Me 2007 .
