Ya introduci con el lenguaje Español na Filipinas cuando el conquistador Miguel Lopez De Legazpi ya pincipia con el fundacion del establicemiento del maga Español na isla de Cebu del año 1565 . El Filipinas es un teritorio de España por 333 años ( 1565-1898 ) .
El Español es un lenguaje que significante na historia y cultura del Filipinas . Este lenguaje percivido negativo como lenguaje del maga elitista filipino mas con el ingles ( como el ingles , un lenguaje que tiene valor practical de cada dia na entero pais ) . El español ya termina como oficial lenguaje de las Filipinas del año 1973 y ya termina tambien como incluyido na curiculum del maga colegio del año 1987 .
1 Bajo na Constitución de 1987 , el idioma nacional amo el Filipino . El maga lenguaje oficial amo el Filipino e Inglés . El maga idioma regional ( Cebuano , Ilocano , Hiligaynon , Bicolano , Chavacano , Waray - waray , Kapampangan , Pangasinense , Kinaray - a , Maranao , Maguindanao y Idioma de Sug ) amo que se llama mga lenguaje auxiliar oficial na cada de suyo region respectivo .
Si José Protasio Rizal ( Nacimiento : 19 de Junio , 1861 na Calamba , Laguna Muerte : 30 de Diciembre , 1896 ) es el heroe nacional de las Filipinas . Es un doctor de medicina y de ojos tambien , si Rizal ya estudia medicina na Madrid , Paris y despues , na Berlin . Si Rizal na su tiempo , ta puede conversa 24 clase de maga lenguaje . Na España , si Rizal ya estudia na Universidad Central de Madrid donde ya obtene ele su Licencia na Medicina . Ya continua ele su educacion na Universidad de Paris y Universidad de Heidelberg donde ya obtene le su segundo titulo na Medicina .
Si Ninoy Aquino ya nace na un famila que importante na Concepcion Tarlac , isla de Luzon de , las Filipinas . Su abuelo , si Servillano Aquino , un general de Emilio Aguinaldo na fuerza revolucionario . Con su maga complimiento como un reportero de periodico , ele ya recibe el premio de “ Legión de Honor ” con Presidente Elpidio Quirino na joven de edad de 18 años .
Na este del Filipinas amo el Mar del Filipinas , na oeste el Mar del sur de China , y na sur , el Mar de Celebes . Puede encontra na sur del Filipinas el maga isla de Molucas y Celebes na Indonesia , na sur - este maga parte de Malaya del Borneo y directalmente , norte del Filipinas amo el Isla de Taiwan . El maga isla de Filipinas entre na 116° 40 ' y 126° y 34 ' E. longitud , y 4° 40 ' y 21° 10 ' N. latitud .
Contra con el maga consejo del su famila y maga amigos , Si Ninoy ya volve na Manila del Agosto 21 , 1983 . El momento ya sale ele na puerta del eroplano para abaja na tarmac , ya tira bala de armas de fuego con Ninoy el maga soldao . Ya mori si Ninoy Aquino na mismo aeropuerto internacional de Manila . Ya cogi y ya hace preso con el maga soldao responsable con el muerte de Ninoy . Pero , mucho convinsido que el Presidente Marcos amo el mandador con el asasinacion de Ninoy , masquen hasta este maga tiempo no hay siempre prueba . Porcausa con el muerte de Ninoy , ya continua y mas ya queda popular el oposicion contra con el gobierno de Marcos . Cun su viuda , Corazon “ Cory ” Cojuanco Aquino , el oposicion ya forma nuevo partido contra administracion . Bajo na presion del America , si Marcos ya llama pronto un eleccion , y si Cory ya corre contra administracion bajo na partido del oposicion . Despues el eleccion , ya proclama el congreso de Marcos con ele como el victorioso , pero porcausa del pacifico y palido “ People Power Edsa Revolution ” ya abaja el dictador Marcos despues el mas de 20 años na poder . Con el viuda de Ninoy Aquino , si Cory Aquino , ya proclama el aca - once Presidenta de las Filipinas o la Primera Presidenta del aca - cinco Republica de las Filipinas .
El zamboangueño , como un dialecto del idioma chavacano , tiene actualmente un 80 por ciento de suyo ortografia y vocabulario na español o castellano y un 20 por ciento de otros maga palabras estaba desde subanon , visayan ( cebuano y ilonggo ) , sama - bangingi , tausug , yakan , portugis , quechua , taino , y nahuatl .
Na Malasia el chavacano tiene tambien hablantes na Semporna y na Sabah .
Benigno Simeon “ Ninoy ” Aquino , Jr. ( Nacimiento : Tarlac , 27 de Noviembre , 1932 - Muerte : Manila , 21 de Agosto , 1983 ) . Un politico Filipino . Un periodista tambien . Su primero trabajo , como reportero na guerra de Corea na edad de 17 años antes ele ya entra na politica .
Na Madrid , ele ya queda un miembro activo del La Solidaridad , un grupo de maga Filipino intelectual activo na promocion del soceidad Filipino alla na España y el promocion del maga proposicion de Filipino .
El lenguaje zamboangueño , un viejo lenguaje hablado también na entero mundo , nacido en el año 1635 tiempo del colonia de España na Filipinas , particularmente na Ciudad de Zamboanga . Este lenguaje ya principia como un lingua franca cuando el maga español ya manda con el maga trabajador de otros maga provincia na Filipinas anda na pueblo de Zamboanga para planta con el Fuerza Real de Nuestra Señora y La Virgen del Pilar de Zaragoza que una llamado como Fuerza Real de San Jose . Porcausa el maga trabajador de otros maga lugar otro otro el maga lenguaje , ellos hende ta man entendijan uno y otro . Entonces , El lenguaje español ya servi como lenguaje comon , pero como el maga trabajador no hay o tiene bajo educacion , el lenguaje español ya sale mezclao de otro maga lenguaje que estos maga trabajador ta conversa . El producto de este mezclada amo el lenguaje chavacano .
( Filipino : Filipinas ) Officialmente , El Republica de Filipinas ( Tagalog : Republika ng Pilipinas ) amo un isla nacion na sur - este del Asia con Manila como su capital y que ta forma como un arquipelago de 7,107 islas como se llama El Arquipelago de Filipinas . Este nacion tiene 1,210 kilometro o ( 750 miles ) distancia desde'l tierra del Asia y na mismo costa oeste del Mar Pacifico . Tienne 700 del de este maga islas ocupao de gente .
El Katipunan es un secreto sociedad que ya prinsipia si Andres Bonifacio con su intencion para libra con el entero pais del Filipinas na regla Español . Actualmente , el Katipunan es un corto version del di este verdadero nombre na Tagalog - Kataas - taasang Kagalang - galangang Katipunan ng̃ mg̃á Anak ng̃ Bayan - como se llama El Supremo Y Honorable Asociación del maga Hijo del Nacion . Conocido tambien este organización como KKK . El palabra Katipunan estava na palabra Tagalog como tipon y quiere de cir , un grupo de mga persona quien ta man junto - junto . El Katipunan ya prinsipia despues el maga miembro del La Liga Filipina de Jose Rizal ya entra preso . Si Andres Bonifacio un miembro tambien del La Liga Filipina .
Tiene también hablantes de chavacano na Ternate , Cavite , parte de Davao , Cotabato y Basilan . Segun un reciente censo , tiene más o menos de 607,200 maga hablantes . Mayoria del maga hablantes del Chavacano amo el maga zamboangueños como el chavacano es el lengua principal de ciudad de Zamboanga . El nombre de este lenguaje , “ Zamboangueño ” o “ chavacano de Zamboanga . ”
Su maga novela considerando importante na progreso del identidad Filipino y nationalismo . Si Rizal famoso con su novela , es el “ Noli Me Tangere ” , un satiro contra con el gobierno colonial de España . Como activo na campaña de reforma , si Rizal ya sale mal acusado na caso de sedicion . El gobierno Español ya castiga con Rizal na manera de muerte en 31 de Diciembre , año 1898 .
El chavacano ( tambien na español y mas claro , chabacano ) es un lenguaje criollo , el nombre del seis dialectos del idioma chavacano amo ele : caviteño , ternateño , ermiteño , zamboangueño , cotabateño , castellano Abakay . Este el nombre del Español criollo de Filipinas o más oficialmente , filipino criollo español ( na ingles -- Philippine Creole Spanish [ PCS ] ) -- un clase del lenguaje hablado principalmente na Ciudad de Zamboanga , Filipinas . Este nombre originalmente español y quere decir “ vulgar ” , “ de bajo calidad o estilo ” , “ comun ” , y literalmente , “ no hay sabor . ”
Segun con el census del 1990 , tiene mas o menos 2,658 hablantes español y mas o menos 292,630 chavacano ( criollo ) hablantes na entero nacion de Filipinas . Tiene miles de maga palabras que hay puede encontra na maga 170 lenguajes de Filipinas , a cerca 13 miliones documentos escribido na español na maga archivo de las Filipinas . El maga corte de ley hasta ahora ta conoce siempre con este maga documento escribido na español . Mucho ta cree cay el español como un vivo lenguaje hende mas hay tarda na sociedad filipino . Mientras tanto , principiando del año 2005 , ta subi el interes del maga Filipino otra vez con este lenguaje porcausa de la necesidad con el lenguaje Español na maga o como se llama “ call centers . ”
Masquen pa no hay hace fuerza el maga Español con el maga Filipino manda aprende con este lenguaje , aquel tiempo tiene 17 por ciento del entero populacion maga Español hablantes ( 1896 estimacion ) . El Español el solamente lenguaje del maga minoria Español y maga mestizos , y el segunda mas importante lenguaje del maga nativos ilustrados . El posicion del Iglesia Romano Catolico na Filipinas aquel maga tiempo amo que hay enseña y dale sermon el maga padre usando tambien el maga nativo lenguaje del maga Filipinos . Entonces , ya tiene aquel clase de maga nativo Filipinos quien ya aprende lenguaje Español por medio como maga traductor del maga padre . Uno de este maga nativos amo el poetico Gaspar Aquino de Belen quien ya produci un poema , el Pasion , na Tagalog usando maga escripto Romano . El Pasion es un poema que ta dale historia asegun el pasion , muerte y resureccion del Jesu Cristo . Y despues el maga balada Español de valor como El Corrido , usando como modelo del mucho pa maga clase de literatura que ya produci el maga nativo Filipino . Uno de este el comedia , un clase de narativo de verso popular na maga local lenguaje y entre maga mayoria nativos ignorante na lenguaje Español .
Na su tiempo , si Ninoy es el con todo joven alcalde na edad de 22 años , vice - gobernador na edad 27 años , y del año 1961 , gobernador de Tarlac na edad 29 años . Cinco años despues , si Ninoy el secretario general del entero Partido Liberal y ya queda ele solamente viviente del partido na Senado y especialmente , el principalmente opposicion contra administracion del Presidente Ferdinand Marcos . Con Ninoy ya condena muerte del ano 1977 . Ele ya esta na preso o calaboso hasta Mayo de 1980 cuando ya dale con ele permiso el administracion Marcos para man viaje na Estados Unidos para cura su enfermedad de corazon . Masquen na preso , si Ninoy es un miembro siempre del congreso . Considerando si Ninoy como bajo na un exilio del año 1980 y hasta aquel tiempo ya volve ele na Filipinas .
* El Español ta esta cooficial hasta 1973 . Actualmente , ni el Español ni el Arabe tiene estado oficial , aunque puede usa como “ base voluntaria y opcional ” .
( Zamboangueño Chavacano Comun : “ Amor de Dios , amor de Gente , amor de Naturaleza , y amor de País ” )
