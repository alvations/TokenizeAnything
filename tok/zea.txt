Van Goes is ' t volgende spotlie'ie bekend :
Kapelle ei ok een zusterstad , naemelijk Melton Mowbray , een stad i n't Iengelse hraefschap Leicestershire .
' t Gebied wat - a noe Zeêland is wier al vò ' t begin van de jaertellienge beweund . D ' oudste sporen bin gevonden op de Kouter bie Nieuw - Naomen en in de dunen bie Aemstie . In d'n Romeinsen tied weunde d'r Kelten . Vee is d'r nie van bekènd , mae dr wor steêds meer gevonden . Me weête dat ' n belangrieke regionaole cultus die van de godinne Nehalennia was . Deêze godinne wier , zoôas gebleke is uut in Zeêland gevonde votiefsteênen , ok deu de plaetselike Romeinen vereêrd . Op Walchren was ' n Romeinse vlootbaosis en bie Aerenburg een castellum ( fort ) . Toet an de derde eêuwe was ' t gebied lang nie zoô waeterriek as laeter .
De geografie van de provincie is wè uniek in Nederland : vo ' t groôtste deêl bestaet et uut gewezen eilanden en uut waeter . Daervan is vanzelf de naem ofkomstig . De vomaelige eilanden bin Schouwen - Duveland , Noord - Beveland , Flupland , Tole , Walchren en Zuud - Beveland . ' t Zuden van de provincie eêt Zeêuws - Vlaondere en is vasteland , awast is ' t alleêne mee ' n tunnel of over Belgisch land te bereiken . De waeterwegen bin de Grevelienge , de Schelde ( zie Oôsterschelde ) , de Onte ( ok wel Westerschelde ) en nog ' n antal kleinere waeterwegen , zoôas ' t Veerse Meer . Westelek van de provincie lope de zeêaermen uut in de Noôrdzeê . Zeêland is voo het groôste deel vlak en leit net iets boven of onger NAP . Dat komt deu de inpolderingen op angeslibde gebieden , die aoltied net boven waeter stakke . Alleêne in Zeêuws - Vlaonderen tegen de grens mee Belhië ligt het lang iets ' oôger tot 3 meter boven NAP en natuurlijk de dunenrij langs de kust . Het oôgste punt van Zeéland leit bie Valkenisse op 49 meter boven NAP . Ok de dunen bie Aemstie bin vrie oôge , tot 43,5 meter boven NAP . Op Zeêuws - Vlaonderen en Noord - Beveland bin de dunen vee laeger . Een aor gebied in Zeêland wa - a flienk boven NAP leit is het opgespoten Sloegebied , wa groôtendeels op vuuf meter boven NAP leit .
Goes ok wè Hoes , is ' n stad en gemeênte in Zeêland , op ' t eiland Zuud - Beveland . Buten de stad Hoes bestaet de gemeênte nog uut de durpen Èndewehe , Sraskerke , Sreinskinders , Kattendieke , Kloetehe , Oud - Sabbehe , ' t Wulleminadurp en Wolfersdiek . De gemeênte ao op 1 juli 2005 36.162 inweuners , daer - an de meêste van in Stad weune . Goes ei ok een zusterstad , Panevėžys in Litouw'n . Goes stit bekend as Ganzestad . I n't waepen van de stad komt ok een ganze voo .
Zoôas bove gezeid is Middelburg oôdstad van Zeêland , daermeê ' t ' n administratief centrum is . Sins 2006 eit ' t waeterschap oôk ze rissidensie in Middelburg . Industrieel leit ' t achter bie Vlissienge , mae d'r is wel ' n industrieterrein : Arnestein . Ok is d'r een nieuw bedrieventerrein “ Mortiere ” . Bie toeristen is ' t vee in trek , deu ' t istorische karakter van de binnestad .
De gemeênteraed van Reimerswaol bestit uut 19 zetels . Ieronher stit de saemenstelling van de raed sins 2006 :
Goes oor vò ' t eêrst vermolde in 976 as Curtagosum , wat - a vo “ korte Gos ” moe stae ; gos is ierbie ' n waeternaem , de naem van de kreêke daer ' t durpje an lag . Daenae ontwikkelt ' t z'n eige lanksaem tot ' n plekke van betekenisse , en in 1420 kriegt ' t stadsrechten .
' t Durp ei ' n klein antal functies , daeronder op sportgebied , die van belang vo de gemeênte bin . Ondanks dat de stad Goes zoô kortbie leit ka je zeie dat de gemeênte nog best zelfverzurgend is . Bie Kapelle leit ' n groôt industrieterrein daer - an onder meêr groenten uut eêl de regio verandeld ore. Bie Biezelehe staet ' n conservefabriek . Aol die industrieën draoie op de tuunbouw , die - a ier te plaese vee vokomt . D'r is zelfs een museum over de tuunbouw , het Fruitteeltmuseum .
In 1572 , bie ' t begin van d'n Tachtigjaerigen oorlog , sloôt de stad d'r eige nie bie d'n Opstand an , maer moch deu ' n beleg van de Waetergeuzen in 1574 toch capitulere . In de Rippebliek wier Middelburg nog belangrieker as andelsstad : zoôwel in de VOC as in de WIC aod ' t ' n kaemer . Vanaf de achttiende eêuw goeng ' t toch achteruut mee Middelburg , omad ' t Sloe , d'n zeê - arm die - a Middelburg mee de zeê verboend , langzaeman dichtslibde . Daedeu verloor Middelburg z'n positie an Vlissienge , wat - a wel an zeê leit . In de 19e eêuw kreeg Middelburg een station an de Zeêuwse lijn .
Goes is ' n belangriek verzurgiengscentrum vò Zuud - Beveland en ok wè vo eêl Zeêland . Zoô is der Emergis gevestegd , de instellieng vò geêstelike gezondeidszurge , en staet der ok ' n psychiatrisch ziekenuus . De zendmaste zendt de landelike Nederlandse zenders uut . Goes eit ' n station an de lijn Vlissienge - Rozendael . Voe vee bedrieven is Goes antrekkeliker as Middelburg of Vlissienge , om - at ' t vanuut de Randstad sneller te berieken is . Blikvanger van Goes is de televisiezendmaste in Goes - Noord en de Maria - Magdalenakerke i n't centrum . Groôste kerke is echter de Sionkerke an de Louise de Collignylaen . Bekend bin ok de tiejewaetermeule ' t Soepuus en de waetertoren , de ' oôgsten van Nederland .
Kapelle , Maelstede vanuut noor - oôsten in 1650
Gehuchten : Gaewege · Roels'oek · De Stationsbuurte · Vlaeke · Volkerdurp
Middelburg is nog dudelik ' n ouwe vestiengstad , mee ' n veste die vo ' t groôste deêl nog lanks de ouwe bolwerken loôp . Alleên i n't zuudoôste is de veste verrinneweerd , deur ' t in de negentiende eêuw gegraeve Kanaol deur Walchere . Middelburg eit betrekkelik vee monumente , daervan de Abdij mee d'n negetig meter oôgen toren , de Lange Jan , ' t Vomaelig Staduus , de Kloveniersdoelen en de ouwe aeves de meês opvallende bin . Ok de Oôstkerke mag nie onvermolde bluve . Verders bin d'r ' n oôpe erenuzen . Rondom de Mart ( waara het stikt van de duven ) bin nae de Twidde Wereldoôrlog de meêste verwoeste ' uuzen niet herbouwd , mae bin er nieuwe gebouwen neerhezet in traditionele stijl . ' t Straetepatroôn rond de Mart is vee veranderd . Buuten het stadscentrum is weinig ' oôgbouw te vinden , weerdeur het anzicht van de stad vanof het platteland van Walchern intact is gebleven .
In de middeleêuwen steeg de zeêspiegel en kreeg ' t waeter vrie spel waerdeur vee land onderliep . Zeêland wier toen ' n echten archipel . In de middeleêuwen ore deêle van Zeêland as Scaldemariland ( “ Scheldeland ” ) en Sunnonmariland ( “ Zonnemaere - land ” ) angegeve . ' t Eêne besloeg naebie eêl de Zeêuwse eilanden , ' t aore liep van Vore - Putten tot ' n stikje op Schouwen . In dien tied waere d'r vee kleine eilandjes , die dikkels nie groôter waeren as de kern e n't butengebied van eên tegenwoordig durp ( vandaer dan vee durpsnaemen op - isse , “ eiland ” , endege ) . Dat gold nie alleêne vo Schouwen , Duveland en Tole , maer ok vo Zeêuws - Vlaonderen , wat - a pas roend 1500 vasteland wier . Deu bediekiengen groeiden de eilandjes langzaem toet groôtere eilanden anmekaore .
Reimerswaol ( Nederlands Reimerswaal ) is ' n gemeênte in Zeêland , die - a i n't oôste va n't eiland Zuud - Beveland leit . Op 1 juni 2005 aod ' t 21.085 inweuners ; de oppervlakte bedraeg 243,70 km2 . In de gemeênte leie de durpen Answest , Bat , Iese , Krabbendieke , Krunehe , Oôstdiek , Rilland en Waerde . Vedders bin der nog de gehuchten Gaewege , Roels'oek en De Stationsbuurte . De gemeênte is in 1970 ontstae uut de ouwe gemeêntes Iese , Krabbendieke , Krunehe , Rilland - Bat en Waerde , en is genoemd nae de middeleêuwse stad Reimerswaol , die - a op ' t Verdroenke land van Reimerswaol lag , op de plekke in de Schelde daer - an noe enkelt schorren leie . Nergenst in Nederland ' aelt de SGP bie gemeênteraedsverkieziengen zo'n oôg percentage as ' ier . Dwars deu de gemeênte loôpt vee infrastructuur , zoas de A 58 , de Zeêuwse lijn , ' oôgspanningsmas'n en het Schelde - Rijnkanaol .
Zeêland is ' n provincie van Nederland , die - a i n't zuudwess'n va n't land leit . Ze grenst an Zuud - Olland , Noord - Braebant en de Belgse provincies West - Vlaonderen , Oôst - Vlaonderen en Antwerpen . Mee 381.202 inweuners op 30 september 2012 is ' t nae Flevoland de provincie mee de minste inweuners . Oôdstad is Middelburg . De taele voe ongeveer zesteg percent van de bevolkienge is ' t Zeêuws .
Middelburg wier in de vroege Middeleêuwen gesticht as burcht a n't riviertje de Arne , tusse Duun - burg ( Domburg ) en Zuud - burg ( Soeburg ) . De burcht eit oengeveer op de plek van de Abdij gelegen , terwiel ' t gebied van de Mart toen ok al beweund geweêst moe weze . Rond 1125 è ze de Adbij gesticht en in 1217 kreeg Middelburg stadsrechten van de graef van Olland . In de eêuwen daernae begon de stad te groeien door de vospoed die d'n andel over zeê brocht . Zoô kon in 1458 ' t Staduus gebouwd ore. ' n Ienkele bron liekt d'rop te wiezen dat de componist Jacobus Clemens non Papa ( 1510-1556 ) uut of bie Middelburg kwam , mae de anwieziengen daerom'eêne bin tegenstrieïg en ondujelijk .
In deêzen tied stoeng Zeêland vee onder invloed van aore meugen'eden . In 841 veroverde de Vikiengen Walcheren , dat - a ' n eêuwe lang ' t middelpunt van ' n Vikiengriek wier . In 1012 kreeg de graef van Vlaonderen de landen beweste ( = bezuje ) de Schelde in leên ( Walchren , Noôrd - en Zuud - Beveland en Zeêuws - Vlaonderen dus ) . Schouwen - Duveland en Tole oôrde bie Olland . Zoô roend 1090 kreeg de graef van Olland de gebieden beweste Schelde ok in leên . Daedeu wier dit gebied in de volgende eêuwe n't toneel van twisten tussen Olland en Vlaonderen . ' t Verdrag van Brugge uut 1167 vozag in ' n condominium ( machtsdeelienge ) in dit gebied : de inkomsten zouwe tusse Vlaonderen en Olland verdeêld ore. De graeven van Olland waere n't ier nie mee eens en prebeerden steês weer eel Zeêland in anden te kriegen . Uutendelienge lukte dat Floris V in 1295 : toen dee de Vlaemse graef Gwide van Dampierre afstand van z'n rechten . Nae d'n doôd van Floris , eên jaer laeter , erriep ' n dat weer ; in ' n volgenden oorlog die - a toet 1323 dierde lukte ' t Vlaonderen toch niet d'r iets van vromme te winnen .
Durpen : Answest · Bat · Iese · Krabbendieke · Krunehe · Oôstdiek · Rilland · Waerde
Middelburg is de oôdstad van de provincie Zeêland . ' t Leit op Walchren . Nae Terneuzen is ' t de tweêde gemeênte naer antal inweuners : 47.822 per 1 januari 2012 . De gemeênte omvat nessens de stad Middelburg ok nog de durpen Erremu , Kleverskerke , Sint - Lauwers en Nieuwland en de buurschappe n't Ouwe Durp en Perdamme . Middelburg is de oudste stad van de Zeêuwse eilanden en oort op Walchere dikkels angegeve mee Stad . De bienaem van de Middelburgers is Maeneblussers .
Kapelle òk we Kapel'n ( ' t klienkt int Zeêuws as Kapaelle , mee een lange ' ae ' ) is ' n gemeênte en groôt durp in Zeêland , op ' t eiland Zuud - Beveland , tussen Goes en Reimerswaol in . De gemeênte beslaet ' n oppervlak van 49,73 km2 en ao op 1 januaori 2007 12.026 inweuners , daevan d'r 6.637 in of roend ' t durp zelf weunden . Nessens de oôdplaese leie in de gemeênte nog de durpen Biezelehe , Schore en Weumelinge en de buurschap Eversdiek . De gemeênte Kapelle grenst zoôwel an de Schelde as an de Onte .
Kapelle oort gedomineerd deu de groôten toren bie de veertiende - eêuwse durpskerke , mee middeschip en noôrdkoôr uut de vuuftiende eêuw . Kapelle en Biezelinge zien gald elemaele anmekaore gegroeid ; de eênige scheiing oort uutgemaekt door de spoorlien van Vlissienge nae Bergen , ok wè de Zeêuwse lijn henoemd . Juust bute n't durp leit d'r ' n Franse begraefplaese , daer - an de Franse soldaeten leie die - an bie d'n Duutsen inval in 1940 gesturven bin .
Het wienkelcentrum van Goes is het groôste van Zeêland .
